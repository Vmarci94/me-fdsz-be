Dolgozatom témája egy webalkalmazás fejlesztés. Napjainkban egy szervezetnek elengedhetetlen, hogy rendelkezzen honlappal, e-nélkül lassan nem lehet tagja az üzleti és társadalmi folyamatoknak. A civil szervezetek esetében ez a kommunikációs eszköz különösképpen fontos, mert általában valamilyen társadalmi probléma megoldására jöttek létre, szervezetük laza mondhatni virtuális. A szakdolgozatom témájának választásakkor több motiváló gondolatom támadt, egyrészt szerettem volna feltétlenül valamilyen szoftverfejlesztési folyamatot véghez vinni. Egy teljes projektet felépíteni a megrendeléstől kezdve az élesíthető szoftver állapotáig. Ez azért is volt számomra fontos, mert a későbbieken az informatika ezen területén szándékozom elhelyezkedni. A szakmai gyakorlatomat is egy kereskedelmi programszervező cég agilis szoftverfejlesztési módszertant alkalmazó webfejlesztő csapatába töltöttem, elsősorban mint backend fejlesztő. Másrészt nem érzem magam elméleti szakembernek, így olyan produktumot akartam létrehozni, ami gyakorlatias, akár a későbbiek során valóban éles környezetben üzemelni fog. Illetve személyes motivációm annak is köszönhető, hogy családi okokból fakadóan évekkel ezelőtt lehetőségem nyílott, hogy segítsek az FDSZ Miskolci Egyetem Intézményi Szervezetének (továbbiakban ME-FDSZ) mindennapi életében felmerülő feladatinak technológiai támogatásában. Leginkább a szervezet elmaradott adminisztrátori szokásain éreztem a legsúlyosabb pontnak, ami technológiai szempontból álltalában kimerítette a „kockás füzet” tényét. Végül a döntésemet megerősítette az a tudat, hogy munkámmal segíthetek egy civil szervezetnek.
A feladat tehát egy olyan komplett webalkalmazás lett a szakszervezet számára, amely a kapcsolattartást, és az adminisztrálást helyezi előtérbe. Az alkalmazás a mára már jól ismert három rétegű architektúrát alkalmazza, ahol Spring Boot keretrendszerrel valósítottam meg a backend oldalt, amely egy MySQL adatbázisba perzisztál. A megjelenítési réteget, azaz a frontend realizálásához Angular keretrendszert használtam TypeScript-el. Egyedül foglalkoztam a webalkalmazás teljes „fullstack” fejlesztésével, illetve tesztelésével majd üzemeltetési feladataival.
A szakdolgozat egy rövid bevezetés után részletesen tárgyalja az egyes rétegek megtervezését és a folyamat során hozott döntéseket, majd a fejlesztés során felmerülő problémákat és érdekesebb feladatok megoldásainak menetét. Végül a tesztelés módjait és megvalósítását mutatja be. A dolgozatot egy rövid összefoglaló zárja.
